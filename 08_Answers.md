# Výsledky projektu SQL

## Q1 – Rostou v průběhu let mzdy ve všech odvětvích, nebo v některých klesají?

**A1:**  
V rámci prvotního šetření byly porovnány mzdy ve sledovaných odvětvích za první (2006) a poslední srovnatelné období (2018). Celkem bylo sledováno 19 odvětví. Za sledované období mzdy vrostly ve všech odvětví, a to v rozsahu od 37 % do téměř 78 %. Největší nárůst byl zaznamenán v odvětví zdravotní a sociální péče, kde mzda vzrostla o 77,84 %. Nejmenší nárůst mzdy byl zaznamenán v odvětví peněžnictví a pojišťovnictví (37,12 %).

Dále bylo sledováno, zda v průběhu let mzdy někdy klesaly. U tří odvětví, a to ostatní činnosti, zdravotní a sociální péče, zpracovatelský průmysl, bylo zaznamenáno, že mzdy pouze rostly. U zbývajících 16 odvětví byl zaznamenán občasný pokles v průběhu let. Největší pokles byl v roce 2013 u odvětví peněžnictví a pojišťovnictví a to o −8,83 %. Rok 2013 byl nejvíce ovlivněn propadem mezd napříč odvětvími.

---

## Q2 – Kolik je možné si koupit litrů mléka a kilogramů chleba za první a poslední srovnatelné období?

**A2:**  
První srovnatelné období je rok 2006 a poslední srovnatelné období je rok 2018. V roce 2006 činila průměrná mzda 21 165,18 Kč. Cena chleba (1 kg) byla 16,12 Kč a cena mléka (1 l) 14,44 Kč. Tedy v roce 2006 bylo možné si za průměrnou mzdu nakoupit 1 312,98 kg chleba a 1 465,73 l mléka.

V roce 2018 činila průměrná mzda 33 091,45 Kč. Cena chleba byla 24,24 Kč a cena mléka 19,82 Kč. V roce 2018 bylo tedy možné si za průměrnou mzdu nakoupit 1 365,16 kg chleba a 1 669,6 l mléka. Na základě výsledných dat lze říci, že se kupní síla zvýšila.

---

## Q3 – Která kategorie potravin zdražuje nejpomaleji?

**A3:**  
Na základě dostupných dat bylo porovnáno 27 kategorií potravin za období 2006 až 2018. U kategorie jakostní víno bílé jsou pouze data za období 2015–2018.  

Při srovnání cen za první (2006) a poslední sledované období (2018) došlo k nárůstu ceny u většiny kategorií, u některých došlo k poklesu. Největší zdražení od roku 2006 do 2018 nastalo u másla (+98,37 %), dále těstoviny vaječné (+83,41 %) a papriky (+71,25 %). Nejmenší změna ceny byla u banánů (+7,4 %). Kategorie, u nichž došlo ke snížení ceny, byly rajská jablka červená kulatá (−23,07 %) a cukr krystalový (−27,52 %).

Při analýze celkového průměru meziročních změn ceny potravin byl nejmenší nárůst zaznamenán u cukru krystalového (−1,92 %) a u rajských jablek červených (−0,74 %). Největší meziroční procentuální nárůst byl u paprik (+7,29 %) a másla (+6,67 %).  

K nejvýraznějšímu zlevnění ceny došlo v roce 2007 u rajských jablek červených (−30,8 %). V téže době bylo zaznamenáno největší meziroční zdražení u paprik (+94,82 %).

---

## Q4 – Existuje rok, ve kterém byl meziroční nárůst cen potravin výrazně vyšší než růst mezd (>10 %)?

**A4:**  
Na základě provedené analýzy žádný rok nepřesáhl rozdíl +10 %. Nejvýraznější rozdíl byl v roce 2013 (+6,65 %), kdy meziroční růst potravin činil 5,1 % a meziroční pokles mezd −1,56 %. Nejvyšší nárůst meziročních cen potravin nastal v roce 2017 (+9,63 %).  

V roce 2009 došlo k propadu cen potravin (−6,42 %), zatímco mzdy rostly (+3,07 %), což znamená rozdíl −9,49 procentních bodů.

---

## Q5 – Má výška HDP vliv na změny ve mzdách a cenách potravin?

**A5:**  
Z provedeného šetření vyplývá, že růst HDP má největší vliv na růst mezd, obvykle ve stejném nebo velmi blízkém roce. Z dat je patrné, že pokud HDP roste, mzdy téměř vždy rostou. Například v roce 2007 se HDP zvýšil o 5,57 % a mzdy o 6,88 %, což potvrzuje jejich propojenost.  

Naopak v roce 2009 došlo k výraznému poklesu HDP (−4,66 %) v důsledku hospodářské krize, avšak mzdy i přesto mírně rostly (+3,07 %). Dopad recese se projevil spíše poklesem cen potravin (−6,42 %) než okamžitým snížením mezd.

U cen potravin nelze jednoznačně stanovit přímou souvislost s HDP. V některých letech rostly i při slabším ekonomickém výkonu, např. 2012–2013, kdy HDP stagnoval nebo mírně klesal, ale ceny potravin rostly. V letech 2015–2016 ceny potravin klesaly, přestože ekonomika rostla.  

Celkově lze uzavřít, že růst HDP ovlivňuje mzdy silněji než ceny potravin. Výraznější růst ekonomiky se může projevit i na cenách potravin, ale souvislost není pravidelná ani okamžitá. Ceny potravin proto nelze považovat za jednoznačný odraz ekonomického vývoje.

