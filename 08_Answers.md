# Výsledky projektu SQL

# Q1 – Rostou v průběhu let mzdy ve všech odvětvích, nebo v některých klesají?

**A1:**  
V rámci prvotního šetření byly porovnány mzdy ve sledovaných odvětví za první (2006) a poslední srovnatelné období (2018). Celkem bylo sledováno 19 odvětví. Za sledované období mzdy vrostly ve všech odvětví, a to v rozsahu od 37 % až do výše téměř 78 %. Největší nárůst byl zaznamenán v odvětví zdravotní a sociální péče, kdy mzda vzrostla o 77,84 %. Nejmenší nárůst mzdy byl zaznamenán v odvětví peněžnictví a pojišťovnictví (37,12 %). Další šetření bylo zaměřeno na to, zda v průběhu let mzdy rostly či někdy došlo k poklesu. U tří odvětví, a to ostatní činnosti, zdravotní a sociální péče, zpracovatelský průmysl, bylo zaznamenáno, že mzdy pouze rostly. Zbývajících 16 odvětví byl zaznamenán občasný pokles v průběhu let. Největší pokles byl zaznamenán v roce 2013 u odvětví peněžnictví a pojišťovnictví a to o -8,83 %. Rok 2013 je, co se týče poklesu mezd v různých odvětví, nejvíce ovlivněn, tedy v tomto roce bylo zaznamenáno nejvíce propadu mezd.

---

# Q2 – Kolik je možné si koupit litrů mléka a kilogramů chleba za první a poslední srovnatelné období v dostupných datech cen a mezd?

**A2:**  
První srovnatelné období je rok 2006 a poslední srovnatelné období je rok 2018. V roce 2016 činila průměrná mzda 21 165,18 Kč. Cena chleba (chléb konzumní kmínový) činila v roce 2006, 16,12 Kč (1 Kg), cena mléka (mléko polotučné pasterované) byla 14,44 Kč (1 l). Tedy v roce 2006 bylo možné si za průměrnou mzdu nakoupit celkem 1 312,98 Kg chleba a 1 465,73 l mléka.  

V roce 2018 činila průměrná mzda 33 091,45 Kč. V roce 2018 bylo možné koupit 1 kg chleba za 24,24 Kč a 1 l mléka za 19,82 Kč. V roce 2018 bylo tedy možné si za průměrnou mzdu nakoupit celkem 1 365,16 Kg chleba a 1 669,6 l mléka. Lze tedy říci na základě výsledných dat, že se kupní síla zvýšila.

---

# Q3 – Která kategorie potravin zdražuje nejpomaleji (je u ní nejnižší procentuální meziroční nárůst)?

**A3:**  
Na základě dostupných dat bylo porovnáno 27 kategorií potravin za období 2006 až 2018. Nutno poznamenat, že u kategorie jakostní víno bílé jsou pouze data za období roku 2015 až 2018.  

V rámci prvotního výzkumného šetření byly nejprve porovnány ceny za první (2006) a poslední sledované období (2018). Zde došlo k nárůstu ceny u většiny kategorií potravin, u některých došlo i k poklesu ceny. Největší zdražení od roku 2006 do roku 2018 nastalo u másla, kdy cena vzrostla o 98,37 %, dále u kategorie těstoviny vaječné, kdy cena vzrostla o 83,41 %, na třetím místě jsou papriky, kdy cena vzrostla o 71,25 %. Nejmenší změna ceny nastala u kategorie banány, kdy byla cena navýšena o 7,4 %. Kategorie potravin, u nichž došlo ke snížení ceny jsou rajská jablka červená kulatá a cukr krystalový. U rajských jablek byla cena zlevněna o -23,07 %, u kategorie cukr krystalový byla cena snížena o -27,52 %.  

V rámci dalšího šetření byl zkoumán celkový průměr meziročních změn ceny potravin. Dle výsledků šetření byl nejmenší nárůst zaznamenán u cukru krystalového, jehož cena byla snížena o -1,92 % (průměrně). Snížení průměrné ceny bylo i zaznamenáno také u kategorie rajská jablka červená o -0,74 %. Největší meziroční procentuální nárůst byl zaznamenán u paprik, cena zde byla zvýšena průměrně o 7,29 %. Průměrný meziroční procentuální nárůst u másla činil dle výsledků 6,67 %.  

K nejvýraznějšímu zlevnění ceny došlo v roce 2007 u kategorie potravin rajská jablka červená, kdy cena klesla o -30,8 % (mezi období 2006 až 2007). V téže roce byl zaznamenán i největší meziroční procentuální nárůst, tedy zdražení, a to u kategorie papriky, kdy meziroční procentuální změna činila 94,82 %.

---

# Q4 – Existuje rok, ve kterém byl meziroční nárůst cen potravin výrazně vyšší než růst mezd (větší než 10 %)?

**A4:**  
Na základě provedené analýzy v žádném roce nepřesáhl rozdíl +10 %, tedy neexistuje rok, ve kterém by růst cen potravin převyšoval růst mezd o více než 10 %. Nejvýraznější rozdíl byl zaznamenán v roce 2013, kdy rozdíl činil 6,65 % (meziroční růst potravin činil 5,1 %, meziroční pokles mezd -1,56 %). Největší nárůst meziročních cen potravin nastal v roce 2017, a to ve výši 9,63 %.  

Nutno zmínit i rok 2009, kdy došlo k výraznému propadu cen potravin (−6,42 %), zatímco mzdy nadále rostly (+3,07 %), takže rozdíl činil −9,49 %, což znamená, že mzdy rostly podstatně rychleji než ceny potravin.

---

# Q5 – Má výška HDP vliv na změny ve mzdách a cenách potravin?

**A5:**  
Z provedeného šetření vyplývá, že růst HDP má největší vliv na růst mezd, a to obvykle ve stejném nebo velmi blízkém roce. Z dat je patrné, že pokud HDP roste, mzdy téměř vždy rostou také. Například v roce 2007 se HDP zvýšil o 5,57 % a mzdy o 6,88 %, což potvrzuje jejich propojenost.  

Naopak v roce 2009 došlo k výraznému poklesu HDP o –4,66 % v důsledku hospodářské krize, avšak mzdy i přesto mírně rostly o 3,07 %. Dopad ekonomické recese se tak projevil spíše poklesem cen potravin (−6,42 %) než okamžitým snížením mezd.  

U cen potravin však nelze jednoznačně stanovit přímou souvislost s vývojem HDP. V některých letech rostly i při slabším ekonomickém výkonu, například v letech 2012 až 2013, kdy HDP stagnoval až mírně klesal, ale ceny potravin rostly výrazně. V letech 2015 až 2016 naopak ceny potravin klesaly, přestože ekonomika rostla. Je tedy zřejmé, že vývoj cen potravin je ovlivněn mnoha dalšími faktory, například podmínkami v zemědělství, cenami energií či situací na mezinárodních trzích.  

Celkově lze uzavřít, že růst HDP ovlivňuje mzdy mnohem silněji než ceny potravin. Výraznější růst ekonomiky se sice může někdy projevit i na cenách potravin, ale tato souvislost není pravidelná ani okamžitá. Ceny potravin proto nelze považovat za jednoznačný odraz ekonomického vývoje.

---

**Autor:**  
*Ing. Jana Sitová*

